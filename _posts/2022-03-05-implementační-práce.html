---
layout: post
language: cs
title: Implementační závěrečná práce
category: final-thesis
---

<!-- more -->

<p>
  Tento příspěvek se věnuje specifikům implementační práce. 
  Mimo zde uvedené by práce měla splňovat <a href="{% post_url 2022-03-05-závěrečné-práce %}">obecné zásady pro závěrečné práce</a>.
</p>
<p>
  Hlavním výstupem implementační práce je software (SW).
  Důraz je kladen zejména na kvalitu implementace a dokumentace.
  Textová část implementační práce by měla obsahovat následující části:
</p>

<h2>Úvod</h2>
<p>
  Úvod by měl být čitelný širokou veřejností, neměl by tedy počítat s počáteční znalostí domény problému.
  Cílem úvodu je uvedení čtenáře do domény pomocí definice pojmů, vztahů, problémů a citací relevantní literatury.  
  Úvod by měl dále popisovat uživatele aplikace, jeho požadavky a benefity jenž mu použití aplikace přinese.
</p>

<h2>Analýza</h2>
<p>
  Tato část by měla obsahovat popis požadavků na SW ve formě strukturovaných funkčních a nefunkčních požadavků a případů použití.
  Cílem je specifikovat chování, tedy jak se bude SW chovat zvenčí pro aktéry.
  Aktéři pak může být člověk, nebo i jiná aplikace. 
  Součástí analýzu by měl být popis aktérů
</p>
<p>
  Tato kapitola neřeší implementace SW na ten se tedy zatím díváme jako na černou skříňku.
  U požadavků by mělo být jasné z jakého jsou zdroje, tedy odkud pochází.
  Analýzu je vhodné doplnit o odpovídající diagramy.
  Zde je třeba mít na paměti, že diagram by měl komunikovat vybranou informaci. 
  Může být tedy lepší zvolit více menších use-case diagramů zachycující vybrané aktéry, než jeden velký.
</p>

<h2>Existující řešení</h2>
<p>
  Jedná se o významnou, avšak často podceňovanou částí práce.
  Předchozí kapitola definovala co by měl SW umět, tato kapitola pak podává přehled o již existujících řešeních a diskutuje jejich výhody a nevýhody.
  Závěrem kapitoly by mělo být přehledné srovnání, třeba formou tabulky.
</p>  
<p>
  Cílem přehledu existujících řešení není najít X řešení a zkopírovat jejich popis z webové stránky.
  Ani půl odstavce vlastních slov, nemusí být přínosné pokud jen konstatuje obecná fakta či popisuje subjektivní vlastnosti. 
  Například, software se mi dobře používal a má hezké barvičky.
  Na druhou stranu třeba přítomnost dark-modu u webové stránky je už objektivní kritérium.
</p>
<p>
  Software by tedy měl být hodnocen pomocí vybraných, a popsaných, kritérií. 
  Případně může být u každého softwaru nástroje popsáno co dělá jinak a to zejména v případě, kdy je rešeršní části využito k získání požadavků.
</p>
<p>
  V této kapitole by mělo být také popsáno jak probíhalo vyhledávání zmíněných řešení.
  Není třeba jít do detailu, ale pokud jste využili oblíbený vyhledávač, položili několik dotazů a podívali se na výsledky první stránky. 
  Toto by mělo být v práci popsáno, ideálně včetně použitých dotazů a období hledání.
</p>
<p>
  Na závěr této kapitoly by pak mělo přijít shrnutí.
  Tedy co jsme vlastně zjistili, neb pokud bylo cílem jen popsat papír - pak je to špatně.
  Příkladem může být třeba shrnutí proč je třeba dělat N+1 tool, toto shrnutí by mělo být skutečně objektivní a vycházet z předchozího textu.
</p>

<h2>Návrh</h2>
<p>
  V kapitole <b>Analýza</b> je popsáno co by měl software umět.
  Náplní této kapitoly je jak toho dosáhnout - tedy jak implementovat.
  Cílem není detailní popis, ale hlavní rozhodnutí jenž byla při návrhu učiněna.
  Příkladem může být nutnost použití databáze, architektura aplikace, programovací jazyk, či zvolené knihovny.
  Každé rozhodnutí by mělo být diskutováno včetně dopadů na SW a možných alternativ.
  Tuto kapitolu je vhodné doplnit o diagramy.
</p>
<p>
  Uveďme si příklad na volbě knihovny.
  Mělo by zde být popsáno na co bude knihovna použita, jaké knihovny s danou funkcionalitou existují, jaké mají výhody a nevýhody.
  Dále pak nastínit jak by návrh vypadal, když bychom se rozhodli pro různé knihovny.
  Závěrem pak krátce zdůvodnit proč jsme si vybrali knihovnu jakou jsme zvolili.
</p>

<h2>Uživatelská dokumentace</h2>
<p>
  Tato kapitola slouží pro uživatele, měla by popisovat jak se SW pracovat.
  Ideální je demonstrovat použití SW na scénářích.
  Ty mohou být vymyšlené, nebo mohou pokrývat zadání.
  Tedy pokud je v zadání práce že SW umožní X, pak je ideální mít scénář ve kterém bude X provedeno.
  Scénáře je vhodné doplnit obrázky, či video ukázkou.
</p>

<h2>Vývojářská dokumentace</h2>
<p>
  Cílem není opisovat komentáře z kódu, nebo ukazovat seznam tříd či metod, toto všechno je vidět ze samotného kódu.
  Naopak high-level rozhodnutí jsou popsána v kapitole <b>Návrh</b>, zde míříme mezi tyto dvě úrovně.
  Tato kapitola by měla obsahovat detaily z procesu implementace, tedy z procesu jenž z návrhu udělal zdrojový kód.
  Cílem je popsat zde vše, co není standardní či by mohlo přijít dalšímu programátorovi zajímavé/divné.
  Příkladem může být: vlastní implementace algoritmu, speciální ošetření vstupu, nevyužití funkcionality z nějaké knihovny, informace o chybě v použité knihovně, atd.
</p>

<h2>Administrátorská dokumentace</h2>
<p>
  Obsahuje postup jak váš SW nasadit a provozovat.
  Musí zde být kompletní specifikace požadavků na běhové prostředí, tj. OS a jeho verze, knihovny a verze, databáze ... 
  Z hlediska procesu nasazení považuji za přijatelný seznam instrukcí, jenž je možné stylem copy&paste do příkazového řádku využít ke zprovoznění SW.
  V ideálním případě je využitý <a href="https://www.docker.com/">Docker</a> a tedy seznam instrukcí je velice krátký.
  Je důležité nezapomenout na data, jenž jsou použita pro testování nebo ve scénářích z <b>Uživatelská dokumentace</b>.
</p>

<h2>Testování</h2>
<p>
  V této kapitole je popsáno jak byl SW testován.
  Tedy zejména jaké druhy testů byly použity a jaké je pokrytí kódu (cílem není 100% pokrytí).
  Současně by také mělo být řečeno jak dlouho a na jakém hardwaru spuštění testů trvá.
</p>

<h2>Uživatelské testování</h2>
<p>
  Ačkoliv se nejedná o povinnou kapitolu, může výrazně vylepšit obraz práce.
  Cílem této kapitoly je sehnat několik lidí, alespoň tři, kteří budou ochotní otestovat vytvořené dílo na vybraném scénáři.
  V této kapitole je pak možné popsat jejich zkušenosti. 
  Optimální je využití <a href="https://www.usability.gov/how-to-and-tools/methods/system-usability-scale.html">System Usability Scale</a> (SUS) metodiky.
</p>

<h2>Závěr</h2>
<p>
  Shrnutí přínosů celé práce a nastínění možného dalšího vývoje.
</p>
