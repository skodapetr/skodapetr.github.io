---
layout: post
language: cs
title: Výzkumná závěrečná práce
---

<!-- more -->

<h1>Výzkumná práce</h1>
<p>
  Tento příspěvek se věnuje specifikům implementační práce. 
  Mimo zde uvedené by práce měla splňovat <a href="{% post_url 2022-03-05-závěrečné-práce %}">obecné zásady pro závěrečné práce</a>.
</p>
<p>
  Cílem výzkumné práce je zejména vývoj/návrh/úprava nové/existující metody, datové sady, ... obecně jde o práce, kde není možné předem zaručit jejich průběh a výsledek.
  Důraz je kladen zejména na vědeckou část práce to i při negativním výsledku: něco nejde, něco se nepodařilo. 
  Textová část implementační práce by měla obsahovat následující části:
</p>
<p>
  Pokud je výstupem práce také použitelný software, je vhodné uvážit zahrnutí obsahu z <a href="{% post_url 2022-03-05-implementační-práce %}">implementační</a> práce.
</p>

<h2>Úvod</h2>
<p>
  Úvod by měl být čitelný širokou veřejností, neměl by tedy počítat s počáteční znalostí domény problému.
  Cílem úvodu je uvedení čtenáře do domény pomocí definice pojmů, vztahů, problémů a citací relevantní literatury.  
  Úvod by měl dále nastínit jaký problém práce řeší a jaký bude přínos, pokud bude problém vyřešen.
</p>

<h2>Popis problému</h2>
<p>
  Zde by měla být dotažena definice problému do detailu jenž je v doméně běžný.
</p>

<h2>Existující řešení</h2>
<p>
  Tato kapitole by měla seznámit čtenáře s existujícími řešeními daného problému.
  Pro každé řešení by měly být popsáno jeho výhody a nevýhody.
</p>
<p>
  V případě, že neexistuje žádné řešení řešeného problému, je vhodné popsat řešení podobných problémů.
  V popisu je pak možné se soustředit na odlišnosti od řešeného problému a proč nelze,nebo naopak lze, princip přístupu použít pro řešený problém.
</p>
<p>
  V této kapitole by mělo být také popsáno jak probíhalo vyhledávání zmíněných řešení.
  Není třeba jít do detailu, ale pokud jste využili vyhledávače, položili několik dotazů a podívali se na výsledky první stránky. 
  Toto by mělo být v práci popsáno, ideálně včetně použitých dotazů a období hledání.
  Pro účely vědecké práce je vhodné provést hledání mezi vědeckými publikacemi vhodným vyhledávačem.
</p>

<h2>Implementace</h2>
<p>
  Jedná se o kapitolu sdružující kapitoly <b>Analýza</b>, <b>Návrh</b>, <b>Vývojářská dokumentace</b>, <b>Administrátorská dokumentace</b> z <a href="{% post_url 2022-03-05-implementační-práce %}">implementační</a> práce.
  Rozsah této kapitoly, či její případně rozdělení záleží na důrazu na vzniklý software.
</p>
<p>
  Pokud je software skript co najde libovolné další prvočíslo v konstantním čase může být popis implementace z hlediska výše uvedeného velice skromný.
  Naopak bude větší důraz kladen na samotný algoritmus.
  Pokud bude řešením plugin do nějakého frameworku, je vhodné popsat jak samotné řešení tak i framework.
</p>
<p>
  Pokud software počítá nějaké měřitelné výsledky, je vhodné, pokud je to možné, aby byly výsledky reprodukovatelné.
  Tomu je možné pomoci zafixováním prostředí, ideálně využít <a href="https://www.docker.com/">Docker</a>.
</p>

<h2>Experimenty</h2>
<p>
  V této kapitole jsou popsány jednotlivé experimenty a jejich výsledky.
  Součástí by měl být i postup jak experimenty spustit, tedy do jisté míry obdoba <b>Uživatelská dokumentace</b>.  
</p>
<p>
  Je třeba počítat s tím, že spuštění musí být rozumně snadné.
  Naprosto zásadní je poskytnout všechna potřebné data.
  V případě vlivu náhody, pak provádět více měření a ty agregovat. 
  Zvolená metoda agregace, počet opakování, atd... vše by mělo  být v této kapitole popsány a zdůvodněno.
</p>
<p>
  V neposlední řadě může tato sekce obsahovat naměřené výsledky, či jejich shrnutí třeba vhodnou grafikou.
  Všechny naměřené hodnoty by měly být ve strojově čitelné podobně součástí přílohy práce.
  Ideální je využití otevřeného formátu, například vhodně zdokumentovaný CSV soubor je lepší než <a href="https://data.gov.cz/otev%C5%99en%C3%A1-data-snadno-a-rychle/#1-za%C4%8D%C3%ADn%C3%A1me-s-excelovsk%C3%BDm-souborem">barevný Excel</a>.
</p>

<h2>Datové sady</h2>
<p>
  Tuto kapitoly je možné realizovat v rámci experimentů, avšak s rostoucí popularitou reproducibility, a FAIR je možné její vyčlenění.
  Cílem je popsat jaké datové sady byly v experimentech použité.
  Může tedy dávat odpovědi na následující otázky:
  Odkud a kdy jsem data stáhl?
  Proč zrovna tato data a né jiná?
  Jak jsou data velká, jaká je kvalita, jaké jsou další doménově specifické vlastnosti?
  Jak jsem data předzpracoval - tady je ideální dodat skript.
</p>
<p>
  V případě, že v rámci experimentů naopak nová datové sada vznikla je třeba jí popsat.
  Jedná se o odpovědi na v zásadě stejná otázky jako při použití, jen z opačné strany.
</p>

<h2>Diskuse</h2>
<p>
  Význam výsledků experimentů je možné diskutovat rovnou v kapitole experimenty.
  Tento postup je vhodný zejména pokud je mezi experimenty nějaká návaznost.
  Například, pokud výsledky jednoho experimentu vedly k návrhu dalšího.
  I v takovém případě je však možné využít této kapitoly a to pro diskusi výsledků jako celku. 
</p>
<p>
  Cílem této kapitoly je čtenáři popsat jaký je vlastně reálný dopad změřených hodnot. 
  Například pokud je nová metoda v něčem lepší tak v čem, je v něčem naopak horší?
  Jak si vedou metody ze sekce <b>Existující řešení</b>?
  Jaké jsou silné a slabé stránky našeho řešení?
  Pokud je čtenářem vědec z dané domény, jak jsou pro něj výsledky této práce relevantní, měl by například začít navrženou metodu používat? 
  V případě že ano, jaká jsou rizika, je metoda dostatečně otestovaná? 
  V případě že ne, proč? Co je třeba udělat?
</p>
<p></p>
  Současně je zde možné podat vysvětlení toho proč se případně něco nepovedlo a jaké jsou možnosti nápravy / dosažení lepších výsledků.
</p>

<h2>Závěr</h2>
<p>
  Shrnutí přínosů celé práce a nastínění možného dalšího vývoje.
</p>
