---
layout: default
language: cs
title: Hodnocení závěrečných prací
---

<div class="container my-2 py-2">
  <h1>Hodnocení závěrečných prací</h1>
  <p>
    The following text (in Czech) summarize some of my ideas on what should a final thesis consists of and what qualities it should have.
  </p>

  <h2>Obecné</h2>
  <ul>
    <li>
      Pokud je to jen trochu možné, zdrojový kód je veřejný.
    </li>
    <li>
      Zdrojový kód je uložen v systému pro správu verzí například <a href="https://github.com/">GitHub</a> nebo <a href="https://gitlab.com/">GitLab</a>.
    </li>
    <li>
      Repozitář obsahuje licenci, doporučuji <a href="https://opensource.org/licenses/MIT">MIT</a>.
    </li>
    <li>
      Pro textovou část použijte online editor <a href="https://www.overleaf.com/">Overleaf</a> a nástroje pro kontrolu pravopisu <a href="https://www.grammarly.com/">Grammarly</a> [EN] / <a href="https://lindat.mff.cuni.cz/services/korektor/">Korektor</a> [CS].
    </li>
  </ul>

  <h2>Textová část práce</h2>
  <p>
    Na úvod je třeba říci, že počet stránek v žádném případě neindikuje složitost či kvalitu (textové části) práce.
    Naopak, kvalitnější text dokáže sdělit stejné množství informací v menším rozsahu.
    Nelze tak obecně říci, kolik stránek by práce měla mít.
    Nicméně pokud má práce pod 30 stránek, je to asi málo, pokud má přes 80 stran je to asi moc.
    Z osobní zkušenosti mohu říci, že "tlustá" práce vypadá lépe hlavně mezi studenty.
    Pokud dostanu k oponování práci o 120 stranách, tak se mi nechce práci číst dříve, než si ji vůbec prohlédnu - tedy netřeba hodnotit ani pověstný obal.
  </p>

  <p>
    Práce je možné rozdělit na dvě skupiny, implementační a výzkumné.
    Hranice však nejsou pevné a většina prací, zejména diplomových, bude na pomezí těchto dvou skupin.
  </p>

  <h3>Implementační práce</h3>
  <p>
    Hlavním výstupem je program (sw.).
    Důraz je kladen zejména na kvalitu implementace a dokumentace.
    Textová část implementační práce by měla obsahovat následující části:
  </p>

  <h4>Úvod</h4>
  <p>
    Úvod by měl být čitelný širokou veřejností, neměl by tedy počítat s počáteční znalostí domény problému.
    Naopak, úvod by měl čtenáře do domény uvést pomocí definice pojmů, vztahů a problémů.
    Dále by měl popisovat uživatele aplikace, jeho požadavky a benefity jenž mu použití aplikace přinese.
  </p>

  <h4>Analýza </h4>
  <p>
    Tato část by měla obsahovat popis požadavků na sw. ve formě strukturovaných funkčních a nefunkčních požadavků a use-casů.
    Cílem je specifikovat chování, tedy jak se bude sw. chovat zvenčí.
    Speciálně se zde neřeší implementace sw. na ten se tedy zatím díváme jako na černou skříňku.
    U požadavků by mělo být jasné z jakého jsou zdroje.
  </p>

  <h4>Existující řešení</h4>
  <p>
    Jedná se o významnou a často podceňovanou částí práce.
    Předchozí kapitola definovala co by měl sw. umět, tato kapitola pak podává přehled o již existujících řešeních a diskutuje jejich výhody a nevýhody.
    Závěrem kapitoly by mělo být přehledné srovnání, třeba formou tabulky.
    Do závěrečného přehledu je možné zahrnout i sw. vzniklý v dané práci a přehledně ukázat v čem jsou jeho výhody.
    Cílem přehledu existujících řešení není najít X nástrojů a zkopírovat jejich popis z webové stránky.
    V kapitole by mělo být také popsáno jak probíhalo vyhledávání zmíněných řešení.
    Příkladem může být seznam klíčových slov zadaných do vyhledávače.
  </p>

  <h4>Návrh</h4>
  <p>
    V kapitole *Analýza* je popsáno co by měl software umět.
    Náplní této kapitoly je jak toho dosáhnout - tedy jak implementovat.
    Cílem není detailní popis, ale základní rozhodnutí jenž byla při návrhu učiněna.
    Příkladem může být nutnost použití databáze, architektura aplikace, či zvolené knihovny.
    Každé rozhodnutí by mělo být diskutováno včetně dopadů na sw. a možných alternativ.
  </p>
  <p>
    Příkladem může být volba knihovny.
    Mělo by zde být popsáno na co bude knihovna použita, jaké knihovny s danou funkcionalitou existují, jaké mají výhody a nevýhody.
    Dále pak nastínit jak by návrh vypadal, když bychom se rozhodli pro danou knihovnu.
    Závěrem pak krátce zdůvodnit proč jsme si vybrali knihovnu jakou jsme zvolili.
  </p>

  <h4>Uživatelská dokumentace</h4>
  <p>
    Tato kapitola slouží pro uživatele, měla by popisovat jak se sw. pracovat.
    Ideální je demonstrovat použití sw. na scénářích.
    Ty mohou být vymyšlené, nebo mohou pokrývat zadání.
    Tedy pokud je v zadání práce že sw. umožní X, pak je ideální mít scénář ve kterém bude X provedeno.
    Scénáře je vhodné doplnit obrázky.
  </p>

  <h4>Vývojářská dokumentace</h4>
  <p>
    Cílem není opisovat komentáře z kódu, nebo ukazovat seznam tříd či metod, toto všechno je vidět ze samotného kódu.
    Naopak high-level rozhodnutí jsou popsána v kapitole Návrh*, zde míříme mezi tyto dvě úrovně.
    Tato kapitola by měla obsahovat detaily z procesu implementace, tedy z procesu jenž z návrhu udělal zdrojový kód.
    Cílem je popsat zde vše, co není standardní či by mohlo přijít dalšímu programátorovi zajímavé/divné.
    Příkladem může být: vlastní implementace algoritmu, speciální ošetření vstupu, nevyužití funkcionality z nějaké knihovny, informace o chybě v použité knihovně, atd.
  </p>

  <h4>Administrátorská dokumentace</h4>
  <p>
    Obsahuje postup jak váš sw. nasadit a provozovat.
    Musí zde být kompletní specifikace požadavků na běhové prostředí, tj. OS a jeho verze, knihovny a verze, databáze ... 
    Z hlediska procesu nasazení považuji za přijatelný seznam instrukcí, jenž je možné stylem copy&paste do příkazového řádku využít ke zprovoznění sw.
    V ideálním případě je použito Dockeru a tedy seznam instrukcí je velice krátký.
    Je důležité nezapomenout na data, jenž jsou použita pro testování nebo ve scénářích z *Uživatelská dokumentace*.
  </p>

  <h4>Testování</h4>
  <p>
    V této kapitole je popsáno jak byl sw. testován.
    Tedy zejména jaké druhy testů byly použity a jaké je pokrytí kódu (cílem není 100% pokrytí).
    Současně by také mělo být řečeno jak dlouho a na jakém hardwaru spuštění testů trvá.
  </p>

  <h4>Závěr</h4>
  <p>
    Shrnutí přínosů celé práce a nastínění možného dalšího vývoje.
  </p>

  <h3>Výzkumná práce</h3>
  <p>
    Cílem výzkumné práce je zejména vývoj/návrh/úprava nové/existující metody, datové sady, ... obecně jde o práce, kde není možné předem zaručit jejich průběh a výsledek.
    Textová část implementační práce by měla obsahovat následující  části:
  </p>

  <h4>Úvod</h4>
  <p>
    Úvod by měl být čitelný širokou veřejností, neměl by tedy počítat s počáteční znalostí domény problému.
    Naopak, úvod by měl čtenáře do domény uvést pomocí definice pojmů, vztahů a problémů.
    Dále by měl nastínit jaký problém práce řeší a jaký bude přínos, pokud bude problém vyřešen.
  </p>

  <h4>Popis problému </h4>
  <p>
    Zde by měla být dotažena definice problému do detailu jenž je v doméně běžná.
  </p>

  <h4>Existující řešení</h4>
  <p>
    Podobné jako u implementační práce, netřeba klást takový důraz na strukturované porovnání.
  </p>

  <h4>Implementace</h4>
  <p>
    Jedná se o kapitolu sdružující kapitoly <em>Analýza</em>, <em>Návrh</em> a <em>Vývojářská dokumentace</em>.
  </p>

  <h4>Administrátorská dokumentace</h4>
  <p>
    Podobná jako u implementační práce.
    U výzkumné práce je větší předpoklad, že nebude potřebovat GUI a tedy by použití Dockeru mělo být téměř samozřejmostí.
  </p>

  <h4>Experimenty</h4>
  <p>
    V této kapitole jsou popsány jednotlivé experimenty a jejich výsledky.
    Součástí by měl být i postup jak experimenty spustit, tedy do jisté míry obdoba *Uživatelská dokumentace* z implementační práce.
  </p>

  <h4>Diskuse</h4>
  <p>
    Význam výsledků experimentů je možné diskutovat rovnou v kapitole experimenty a tato kapitola je tedy volitelná.
    Diskuze výsledků v kapitole *Experimenty* je vhodný zejména pokud je mezi experimenty nějaká návaznost.
    Pokud mezi experimenty návaznost není, nebo naopak chcete podat souhrnné vysvětlení je tato kapitola tím správným  místem. 
    Současně je zde možné podat vysvětlení toho proč se případně něco nepovedlo a jaké jsou možnosti nápravy / dosažení lepších výsledků.
  </p>

  <h4>Závěr</h4>
  <p>
    Shrnutí přínosů celé práce a nastínění možného dalšího vývoje.
  </p>

</div>
