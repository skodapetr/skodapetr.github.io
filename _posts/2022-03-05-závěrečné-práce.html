---
layout: post
language: cs
title: Závěrečné práce obecně
category: final-thesis
---

<!-- more -->

Hned na úvod je nutné zdůraznit, že níže uvedená doporučení jsou pouze návrhem v obecné rovině.
Jejich konkrétní aplikaci či podobu je vždy třeba posoudit v kontextu konkrétní závěrečné práce.

<h2>Obecné</h2>
<ul>
  <li>
    Pokud je to jen trochu možné, zdrojový kód je veřejný.
  </li>
  <li>
    Zdrojový kód je uložen v systému pro správu verzí například <a href="https://github.com/">GitHub</a> nebo <a href="https://gitlab.com/">GitLab</a>.
  </li>
  <li>
    Repozitář obsahuje licenci, doporučuji <a href="https://opensource.org/licenses/MIT">MIT</a>.
  </li>
  <li>
    Pro textovou část použijte online editor <a href="https://www.overleaf.com/">Overleaf</a> a nástroje pro kontrolu pravopisu <a href="https://www.grammarly.com/">Grammarly</a> [EN] / <a href="https://lindat.mff.cuni.cz/services/korektor/">Korektor</a> [CS].
  </li>
</ul>

<h2>Textová část práce</h2>
<p>
  Na úvod je třeba říci, že počet stránek v žádném případě neindikuje složitost či kvalitu textové části práce.
  Naopak, kvalitnější text dokáže sdělit stejné množství informací v menším rozsahu.
  Nelze tak obecně říci, kolik stránek by práce měla mít.
  Nicméně pokud má práce pod 30 stránek, je to asi málo, pokud má přes 80 stran je to asi moc.
  Z osobní zkušenosti mohu říci, že "tlustá" práce vypadá lépe hlavně mezi studenty.
  Pokud dostanu k oponování práci o 120 stranách, tak se mi nechce práci číst dříve, než si ji vůbec prohlédnu - tedy netřeba hodnotit ani pověstný obal.
</p>
<p>
  Práce je možné rozdělit na dvě skupiny, <a href="{% post_url 2022-03-05-implementační-práce %}">implementační</a> a <a href="{% post_url 2022-03-05-výzkumná-práce %}">výzkumné</a>.
  Hranice však nejsou pevné a většina prací, zejména diplomových, bude na pomezí těchto dvou skupin.
  Zbytek tohoto textu se soustředí na aspekty, které jsou společné pro oba typy práce.
</p>

<h2>Diagramy</h2>
<p>
  Práci je žádoucí ilustrovat pomocí vhodných digramů.
  Příkladem může být diagram architektury software nebo přehled rolí a případů použití.
  Pro diagramy je však nutné zvolit srozumitelnou notaci.
  Jednou z možností je použít existující grafické notace jako UML nebo AchiMate.
  Nevýhodou těchto notací je jejich složitost, jejich použití tedy nemusí být snadné ani pro autora ani pro čtenáře.
  Z tohoto důvodu může být vhodné použít alternativní notaci, či zavést notaci vlastní. 
  Zcela zásadní je pak použitou notaci zdokumentovat, případně na dokumentaci notace odkázat.
</p>
<p>
  Alternativou k ručnímu kreslení diagramů je generování diagramů z kódu.
  Příkladem tohoto přístupu je <a href="https://structurizr.com/">Structurizr</a>.
  Výhodou je eliminace potřeby vymýšlet grafickou notaci, možnost generovat různé diagramy ze stejného vstupu, či možnost snadného verzování diagramů.
</p>
<p>
  Diagramy ukazují architekturu řešení z různých pohledů, neměli bychom tedy tyto míchat v jednom diagramu.
  Pokud si nejste jistí jaké pohledy použít a jak vůbec architekturu dokumentovat je možné se inspirovat například v <a href="https://c4model.com/">C4 modelu</a>.
</p>

<h2>Nasazení aplikace</h2>
<p>
  Pro distribuci vzniklého softwaru je vhodné využít <a href="https://www.docker.com/">Docker</a>.
</p>
